# Projekt 3

Celem trzeciego projektu jest graficzne objaśnienie pewnego zagadnienia (lista poniżej).

Wynikiem projektu jest plakat formatu A2, który należy przynieść wydrukowany na ostatnie zajęcia. 

Szablon plakatu znajduje się [tutaj](https://github.com/pbiecek/ProgramowanieWizualizacja2017/blob/master/Projekt_3/projekt3.pdf). W górnym panelu należy uzupełnić dane autorów oraz tytuł plakatu.

Każdy zespół otrzyma unikalny kod QR który umieści na plakacie w prawym górnym rogu.

Dolny obszar można dowolnie zapełnić. 

Plakat zawierać może jeden lub więcej wykresów.

Wykresy mogą być wykonane w dowolnym narzędziu i złożone w plakat z użyciem dowolnej techniki.

Wykresy mogą być okraszone ilustracjami oraz objaśnieniami.


## Zagadnienia

Każdy zespół może wybrać jedno z poniższych zagadnień

-	Demografia Polski lub Europy,
-	Ekonomia Polski lub Europy,
-	Opieka zdrowotna Polski lub Europy,
-	Bezpieczeństwo Polski lub Europy,
-	Polityka Polski lub Europy,
-	Edukacja Polski lub Europy,
-	Historia Polski lub Europy.

Do opracowania można wykorzystać dowolny zbiór danych, najbardziej naturalne źródła to Eurostat, GUS, wikipedia itp. 
Inspirować można się atlasem Modern man in the making Otto Neurath.

Projekty można realizować w zespołach 2-3 osobowych. Ale nie można pracować z tą samą osobą co w projekcie 1 lub 2.

## Ocena

Projekt będzie oceniany w dwóch obszarach:

- 50% oceny tego projektu będzie oparte o moją ocenę tego jak czytelny, estetyczny i informatywny jest plakat. Premiowane będą plakaty z których można się czegoś ciekawego dowiedzieć. Ocenę obniży niedbałe wykonanie lub chaos informacyjny.
- 50% oceny będzie oparte o głosy oddane na plakat. Plakaty zostaną wywieszone na wydziale tak by osoby przechodzące mogły na nie głosować. Proszę nie zawyżać sztucznie liczby głosów skanując kilkukrotnie ten sam kod. Próby oszustwa zostaną odkryte.

Nie trzeba na plakacie umieścić wszystkich możliwych statystyk, to jest zresztą niemożliwe. Plakat powinien objaśniać jedną rzecz, ale objaśniać ją dobrze.


